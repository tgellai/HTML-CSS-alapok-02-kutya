# HTML-CSS-alapok-02-kutya
Ebben a repo-ban HTML CSS alapokat gyakorlok a kutya nevű statikus oldalon.

A feladatot a README-ben látható minta képek és a repoval azonos nevű projektben felsoroltak alapján kell végrehajtani.
Alapesetben 1 feladat (issue) 1 commit legyen!

![minta1](https://user-images.githubusercontent.com/78268336/165744414-81902541-612e-4be3-91e2-32cd1100814c.PNG)
![minta2](https://user-images.githubusercontent.com/78268336/165744429-0f511e1a-3eb1-4aee-84c7-9b7afad1bf3a.PNG)

## Forrás szöveg:
Simaszőrű foxterrier

A Wikipédiából, a szabad enciklopédiából
A simaszőrű foxterrier egy brit kutyafajta.

Méretei
* Marmagasság:35-39,5cm
* Testtömeg:7-8kg
* Várható élettartam:13-14 év

Jellemzői

Eredeti neve smooth fox terrier. A simaszőrű foxterrier megjelenése alig tér el a drótszőrűétől. Feje balta alakú, füle kicsi és előre bicsaklik, szeme éber, figyelmes, színe sötétbarna. A rövid, egyenes hát mély mellkassal és izmos farral, valamint enyhén ívelt ágyékkal párosul, ezek együttesen teszik fürgévé, és a kotorékokban is mozgékonnyá. A végtagok párhuzamosak, egyenesek és jó felépítésűek, szabályos csontozatúak. A farok felfelé álló, magasan tűzött, általában kurtított. Szőre dús és egyenesszálú,a testre simuló, szálai kemények. Színezete a test túlnyomó részén fehér, amin sárgásbarna illetve barna foltok díszlenek.

Marmagasság: 35-39,5cm, testtömeg: 7-8kg. Várható élettartam:13-14 év.

Táplálékigény: 600 g/nap.

Tulajdonságai

Élénk, mozgékony, vidám, bájosan szemtelen kutya, mely mindig kapható egy kis csibészségre.Nagyon okos, ezért könnyen tanul, emiatt kedvelt családi kutya, ám munkájában állhatatos. Eredetileg rókák kiugatására, a kártékony kis rágcsálók irtására tenyésztették, míg végül valódi kotorékebbé vált. Tartása egyszerű, gyakran látható, sok szakirodalommal rendelkező társasági kutya. Hosszú, ék alakú fej, apró fekete szem, lebicsakló végű kis fül, rendkívül erős fogazat, arányos, jól izmolt termet jellemzi. Színe fehér alapon fekete vagy cser vörös foltos. Nagyon harcias, legerősebb ellenségének is tétovázás nélkül nekitámad. Értelmes, de vitalitása miatt nehezen fegyelmezhető. Elég önfejű és amikor az ember tanítani próbálja és nincs hozzá kedve olyankor elfordítja a fejét. bár kedves, ragaszkodó természetével sok örömet szerez gazdájának, városi tartását izgulékonysága, nagy mozgási igénye, az ebből fakadó kölyökkori virgoncsága és csahossága miatt mégsem ajánlják.

*******************************

Hogyan válasszunk kutyát?

Először döntsük el, miért szeretnénk kutyát tartani: társnak, őrzésre, sportra  vagy mindezért együtt, mondja Fort András kutyapszichológus.
Gondoljuk végig, van-e elég lelki- és fizikai erőnk az adott fajtához. Van-e megfelelő méretű területünk, vagy elegendő szabadidőnk a kiadós sétákhoz, kirándulásokhoz.

Labrador, a családszerető

Családszerető. Nem agresszív, ideális társ. Házőrzésre alkalmatlan, bár családtagjaiért bátran kiáll. Alakíthatósága lehetőséget biztosít arra, hogy ne csak vadásszanak vele, hanem kábítószer kereső, vagy vakvezető kutyát képezzenek belőle. Kifejezetten családszerető, rajong a gyerekekért, szeret velük hancúrozni, szinte mindent eltűr tőlük

Vizsla, az igazi vadászkutya

Játékos és intelligens. A leginkább kötődő, legsokoldalúbb kutya. Szépségével, ragaszkodásával, bárkit levesz a lábáról. Nyugodt. Rövid szőre és barátságos természete miatt bátran ajánlható lakásba is. Jóindulatú, kissé érzékeny lelkű, a durvaságot nem viseli el. Nagyon játékos, imád dolgozni, vadászni. Lehet, hogy kedvenc fotelunkat elorozza, de nem lehet rá haragudni. Kitűnő vadász- és sportkutya, odaadó társ, de a betörőt nem rettenti el.

Foxterrier, a játékos

Bolondos, igazi mókamester. Gazdája sohasem fog unatkozni, mindig képes megnevettetni kétlábú falkavezérét. Bármilyen kicsi is egy foxi, következetes nevelést igényel kölyökkorától kezdve, ha nem akarjuk, hogy a fejünkre nőjön.
Megfelelő motivációval gyorsan tanulnak, hiszen rendkívül intelligensek. Nem szabad azonban lebecsülni a foxterrier veleszületett vadászszenvedélyét, és nagy hangsúlyt kell fektetni a behívás tanítására, hogy bármilyen szituációban magunkhoz hívhassuk kutyánkat.

Keverék kutya

Mindezen kutyák legjobb tulajdonságainak keveréke, az én kutyám, és amit tőle tanulhattam:
- Ha szeretteid hazatérnek, rohanj eléjük, hogy üdvözöld őket.
- Soha ne játszd magad olyannak, amilyen nem vagy.
- Szaladgálj, játssz és bohóckodj naponta.
- Soha ne hagyd ki, ha egy vidám kirándulásra van lehetőséged.
- Mellőzd a harapást, ha egy egyszerű morgás is megteszi.
- Mindegy, milyen gyakran szidnak, ne duzzogj miatta. Fuss egy kört, és légy újra barátságos.
- Ha valakinek rossz napja van, maradj csendben, ülj le mellé, és finoman hízelegj neki.
